<?xml version="1.0" encoding="utf-8"?>
<feed xmlns="http://www.w3.org/2005/Atom">
    <id>https://botx.github.io/landscape/news</id>
    <title>Financial Landscape Blog</title>
    <updated>2022-03-25T00:00:00.000Z</updated>
    <generator>https://github.com/jpmonette/feed</generator>
    <link rel="alternate" href="https://botx.github.io/landscape/news"/>
    <subtitle>Financial Landscape Blog</subtitle>
    <icon>https://botx.github.io/landscape/img/logo.png</icon>
    <entry>
        <title type="html"><![CDATA[แถลงข่าวสรุปผลการรับฟังความคิดเห็น]]></title>
        <id>/2022/03/25/feedback-summary</id>
        <link href="https://botx.github.io/landscape/news/2022/03/25/feedback-summary"/>
        <updated>2022-03-25T00:00:00.000Z</updated>
        <summary type="html"><![CDATA[ธปท. สรุปความคิดเห็นที่ได้จากการเปิดรับฟังต่อแนวนโยบายภูมิทัศน์ใหม่ภาคการเงินไทยเพื่อเศรษฐกิจดิจิทัลและการเติบโตอย่างยั่งยืน]]></summary>
        <content type="html"><![CDATA[<p><img src="/img/news/press.jpg"/></p><p><strong>ธปท. สรุปความคิดเห็นที่ได้จากการเปิดรับฟังต่อแนวนโยบายภูมิทัศน์ใหม่ภาคการเงินไทยเพื่อเศรษฐกิจดิจิทัลและการเติบโตอย่างยั่งยืน</strong></p><p>จากการที่ธนาคารแห่งประเทศไทย (ธปท.) ได้จัดทำแนวนโยบายภูมิทัศน์ใหม่ภาคการเงินไทยเพื่อเศรษฐกิจดิจิทัลและการเติบโตอย่างยั่งยืน (consultation paper) และเปิดรับฟังความเห็นจากผู้ที่เกี่ยวข้องและสาธารณชนในช่วงวันที่ 1–28 กุมภาพันธ์ 2565 นั้น </p><p><strong>ในภาพรวม ภาคส่วนต่าง ๆ เห็นด้วยกับหลักคิดของ ธปท. ในการสร้างสมดุลระหว่างการส่งเสริมนวัตกรรมและการบริหารความเสี่ยง เพื่อสนับสนุนการเปลี่ยนผ่านไปสู่เศรษฐกิจดิจิทัลและการเติบโตอย่างยั่งยืน ผ่าน 3 ทิศทาง</strong> คือ</p><ol><li>เปิดโอกาสให้ภาคการเงินใช้ประโยชน์จากเทคโนโลยีและข้อมูล ภายใต้หลักการ 3 open (open competition, open infrastructure และ open data)</li><li>สนับสนุนให้ภาคธุรกิจและครัวเรือนปรับตัวเข้าสู่เศรษฐกิจการเงินดิจิทัลและรับมือกับความเสี่ยงด้านสิ่งแวดล้อมได้อย่างยั่งยืน </li><li>กำกับดูแลอย่างยืดหยุ่นและสร้างภูมิคุ้มกันให้ภาคการเงินรับมือกับความเสี่ยงได้อย่างเท่าทัน</li></ol><p>โดยส่วนใหญ่เห็นว่า <strong>ความท้าทายสำคัญ คือ การผลักดันแนวนโยบายภายใต้ทิศทางดังกล่าวให้เกิดผลอย่างเป็นรูปธรรมในทางปฏิบัติ</strong> และมีข้อเสนอแนะสรุปสาระสำคัญได้ดังนี้ <a href="/feedback-summary/">(สรุปความเห็นต่อ “แนวนโยบายภูมิทัศน์ใหม่ภาคการเงินไทยเพื่อเศรษฐกิจดิจิทัลและการเติบโตอย่างยั่งยืน”)</a></p><ol><li><p><strong>ขอให้ ธปท. เร่งให้แนวทางที่ชัดเจนเกี่ยวกับทิศทาง 3 ด้านของ ธปท.</strong> โดยเฉพาะในเรื่อง</p><ul><li>การเปิดให้ผู้เล่นรายเดิมและรายใหม่แข่งขันกันพัฒนานวัตกรรมที่เป็นประโยชน์ได้อย่างเท่าเทียม โดยเฉพาะการเปิดให้ขอจัดตั้งธนาคารที่ให้บริการในรูปแบบใหม่บนช่องทางดิจิทัลหรือ virtual bank และการให้ผู้ให้บริการทางการเงินเข้ามาทดลองหรือพัฒนานวัตกรรมและบริการทางการเงินได้ยืดหยุ่นขึ้น รวมถึงทดลองหรือประยุกต์ใช้สินทรัพย์ดิจิทัล เพื่อเรียนรู้กลไกและการนำไปเพิ่มมูลค่า ตลอดจนประเมินความเสี่ยงที่จะเกิดขึ้นต่อระบบการเงินได้</li><li>การกำกับดูแลที่ยืดหยุ่นเหมาะสมกับความเสี่ยง แต่มีความเท่าเทียมกันระหว่างผู้ให้บริการที่ประกอบธุรกิจที่มีความเสี่ยงลักษณะเดียวกัน (level playing field)  </li><li>การผลักดันให้ผู้เล่นรายใหม่และรายเดิมสามารถเข้าถึงโครงสร้างพื้นฐานกลางและข้อมูลได้อย่างเป็นธรรมกับทุกฝ่าย  </li><li>บทบาทของภาคสถาบันการเงินในเรื่องความยั่งยืนด้านสิ่งแวดล้อม รวมถึงมาตรฐานที่สถาบันการเงินต้องปฏิบัติตามในเรื่องนี้</li></ul></li><li><p><strong>ขอให้ ธปท. พิจารณาแนวทางการดูแลความเสี่ยงและผลข้างเคียงอย่างรอบด้าน</strong> ได้แก่</p><ul><li><strong>ดูแลผู้ใช้บริการทางการเงินในช่วงเปลี่ยนผ่านไปสู่เศรษฐกิจดิจิทัลและเป็นมิตรกับสิ่งแวดล้อม</strong> อาทิ การให้ความรู้และคุ้มครองผู้ใช้บริการทางการเงิน โดยเฉพาะบริการทางการเงินดิจิทัลรูปแบบใหม่ที่ผู้ใช้บริการยังไม่คุ้นเคย การมีมาตรการรองรับสำหรับผู้ที่ยังไม่พร้อมปรับตัวเข้าสู่การเงินดิจิทัล และไม่พร้อมรับมือกับความเสี่ยงด้านสิ่งแวดล้อม และการดูแลไม่ให้ผู้ให้บริการแข่งขันกันให้สินเชื่อจนทำให้ปัญหาหนี้ครัวเรือนรุนแรงขึ้น  </li><li><strong>ดูแลเสถียรภาพระบบการเงิน</strong> อาทิ การเปิดให้ผู้เล่นใหม่เข้ามาแข่งขันและเชื่อมต่อกับโครงสร้างพื้นฐานกลาง ที่ต้องกำกับดูแลให้ได้มาตรฐาน เพื่อไม่ให้เป็นจุดอ่อน (weakest link) และส่งผลต่อเสถียรภาพระบบการเงินโดยรวม</li></ul></li><li><p><strong>ผลักดันให้ภาคธุรกิจและครัวเรือนปรับตัวเข้าสู่เศรษฐกิจดิจิทัลและการเติบโตอย่างยั่งยืน ซึ่งเป็นเรื่องระดับประเทศที่ต้องอาศัยความร่วมมือจากทุกภาคส่วน และต้องมีสิ่งจูงใจ (incentive) เพื่อช่วยลดต้นทุนของภาคธุรกิจในการปรับตัว</strong>ไปสู่ดิจิทัลและกิจกรรมที่เป็นมิตรกับสิ่งแวดล้อมมากขึ้น เช่น มาตรการด้านภาษี <strong>และช่วยกระตุ้นให้ประชาชนปรับพฤติกรรมทางการเงิน</strong> เช่น ใช้ประโยชน์จากข้อมูลและเทคโนโลยีปัญญาประดิษฐ์ (artificial intelligence: AI) หรือ การใช้เกม (gamification) ช่วยในการออกแบบผลิตภัณฑ์หรือการให้บริการที่จูงใจ และช่วยกระตุ้นให้ผู้ใช้บริการปรับเปลี่ยนพฤติกรรม  </p></li></ol><p>ทั้งนี้ <strong>ธปท. จะนำความเห็นและข้อเสนอแนะดังกล่าวมาใช้ประกอบการกำหนดทิศทางและแนวทางการดำเนินการด้านต่าง ๆ ภายใต้แนวนโยบายภูมิทัศน์ใหม่ภาคการเงินไทยร่วมกับผู้ที่เกี่ยวข้อง</strong> โดยจะทยอยเผยแพร่เอกสารทิศทางและแนวนโยบายด้านต่าง ๆ ได้แก่ การกำกับดูแลกลุ่มธุรกิจทางการเงินของธนาคารพาณิชย์ที่ทำธุรกิจเกี่ยวกับดิจิทัล การพัฒนาระบบการชำระเงินไทย การดำเนินงานด้านสิ่งแวดล้อมของสถาบันการเงิน และร่างหลักเกณฑ์การขออนุญาตจัดตั้ง virtual bank ภายในไตรมาส 2 ปี 2565 และทิศทางของ open banking ประมาณไตรมาส 3 ปี 2565 เพื่อรับฟังความคิดเห็นในแต่ละเรื่องจากผู้ที่เกี่ยวข้องต่อไป </p><p>ธนาคารแห่งประเทศไทย<br/>
<!-- -->25 มีนาคม 2565</p><p>ข้อมูลเพิ่มเติม: ทีม Financial Landscape<br/>
<!-- -->โทรศัพท์: <a href="tel:022836684">0 2283 6684</a> / <a href="tel:022835865">0 2283 5865</a><br/>
<!-- -->อีเมล: <a href="mailto:finlandscape@bot.or.th">finlandscape@bot.or.th</a></p><p><a href="https://www.bot.or.th/Thai/PressandSpeeches/Press/2022/Pages/n1565.aspx">เว็บไซต์ ข่าว ธปท.</a></p>]]></content>
    </entry>
    <entry>
        <title type="html"><![CDATA[แถลงข่าวแนวทางการกำกับดูแลกลุ่มธุรกิจทางการเงินของธนาคารพาณิชย์ที่ทำธุรกิจเกี่ยวกับดิจิทัล]]></title>
        <id>/2022/03/23/digital-supervision</id>
        <link href="https://botx.github.io/landscape/news/2022/03/23/digital-supervision"/>
        <updated>2022-03-23T00:00:00.000Z</updated>
        <summary type="html"><![CDATA[ธปท. ปรับแนวทางดูแลกลุ่ม ธพ. ส่งเสริมการพัฒนาบริการผ่านเทคโนโลยี ยกระดับธุรกิจสินทรัพย์ดิจิทัล ยกเลิกข้อจำกัดการลงทุนในธุรกิจ FinTech]]></summary>
        <content type="html"><![CDATA[<div class="videoWrapper"><iframe width="560" height="315" src="https://www.youtube.com/embed/AkkdenzgC-E" title="YouTube video player" frameBorder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen=""></iframe></div><p><strong>ธปท. ปรับแนวทางดูแลกลุ่ม ธพ. ส่งเสริมการพัฒนาบริการผ่านเทคโนโลยี ยกระดับธุรกิจสินทรัพย์ดิจิทัล ยกเลิกข้อจำกัดการลงทุนในธุรกิจ FinTech</strong></p><p>นางรุ่ง มัลลิกะมาส ผู้ช่วยผู้ว่าการ สายนโยบายสถาบันการเงิน ธนาคารแห่งประเทศไทย (ธปท.) เปิดเผยว่า ภายใต้แนวนโยบายภูมิทัศน์ใหม่ภาคการเงินไทยเพื่อเศรษฐกิจดิจิทัลและการเติบโตอย่างยั่งยืน (แนวนโยบาย Financial Landscape) ที่มุ่งเน้นการสร้างสมดุลระหว่างการส่งเสริมนวัตกรรมและการบริหารความเสี่ยง เพื่อให้ภาคการเงินสามารถใช้ประโยชน์จากเทคโนโลยีในการพัฒนานวัตกรรมและบริการทางการเงินที่ดีขึ้น และสามารถบริหารจัดการความเสี่ยงใหม่ ๆ ได้อย่างเหมาะสมนั้น  ที่ผ่านมาเทคโนโลยีในภาคการเงินที่เปลี่ยนแปลงไปอย่างรวดเร็วผลักดันให้ธนาคารพาณิชย์ (ธพ.) เริ่มปรับโครงสร้างกลุ่มธุรกิจทางการเงิน (กลุ่ม ธพ.) และให้ความสนใจกับการเพิ่มบทบาทในธุรกิจสินทรัพย์ดิจิทัล (digital assets: DA) มากขึ้น ซึ่งเป็นโอกาสในการยกระดับการให้บริการทางการเงิน แต่ก็อาจทำให้เกิดความเสี่ยงรูปแบบใหม่ ๆ ธปท. จึงได้ปรับปรุงเกณฑ์ให้กลุ่ม ธพ. มีความยืดหยุ่นมากขึ้นในการประกอบธุรกิจ และยกระดับการกำกับกลุ่ม ธพ. ให้สอดคล้องกับความเสี่ยงที่เปลี่ยนไป โดยพิจารณาทั้งประโยชน์ต่อประชาชนและความเสี่ยงต่อเสถียรภาพของระบบการเงินโดยรวม ซึ่งมีสาระสำคัญดังนี้</p><ul><li><p><strong>ยกเลิกเพดานการลงทุนในธุรกิจ FinTech จากเดิมที่เคยกำหนดไว้ที่ 3% ของเงินกองทุน</strong> เพื่อให้กลุ่ม ธพ. ใช้ประโยชน์จากเทคโนโลยีทางการเงิน (FinTech) ได้มากขึ้น เนื่องจากเห็นประโยชน์ที่ชัดเจน อีกทั้งกลุ่ม ธพ. มีประสบการณ์การลงทุนในธุรกิจ FinTech มากขึ้น และหน่วยงานกำกับดูแลมีแนวทางดูแลความเสี่ยงในระดับหนึ่งแล้ว</p></li><li><p><strong>ให้บริษัทในกลุ่ม ธพ. สามารถลงทุนในกิจการที่ประกอบธุรกิจที่เกี่ยวข้องกับ DA ภายใต้เพดานที่ 3% ของเงินกองทุน</strong> เพื่อให้การขยายตัวเป็นไปอย่างค่อยเป็นค่อยไป ช่วยจำกัดความเสี่ยงใหม่ ๆ ที่อาจกระทบความเชื่อมั่นต่อ ธพ. และให้กลุ่ม ธพ. พิจารณาการลงทุนหรือจัดสรรทรัพยากรอย่างรอบคอบ โดยเมื่อมีมาตรฐานการกำกับดูแลที่เป็นสากลหรือมีแนวทางการบริหารความเสี่ยงที่ชัดเจนเพียงพอ ก็สามารถปรับเพิ่มหรือยกเลิกเพดานการลงทุนที่กำหนดได้เป็นการทั่วไป เช่นเดียวกับเพดานการลงทุนในธุรกิจ FinTech</p></li><li><p><strong>หาก ธพ. สามารถยกระดับมาตรฐานของกิจการ DA ใดให้เป็นไปตามที่กำหนดได้ เช่น เรื่องธรรมาภิบาล การดูแลความเสี่ยงระบบงาน และการคุ้มครองผู้ใช้บริการ อนุญาตให้ไม่นับเงินลงทุนของกิจการนั้นในเพดานการลงทุน</strong> เพื่อสร้างแรงจูงใจในการยกระดับมาตรฐานการดำเนินธุรกิจ DA ในกลุ่ม ธพ. อันจะนำไปสู่การยกระดับมาตรฐานธุรกิจ DA ของประเทศ </p></li><li><p><strong>ให้ธุรกิจที่ยังมีความเสี่ยงหรือยังไม่มีหน่วยงานกำกับดูแล สามารถดำเนินงานในกรอบ Sandbox ได้ในวงจำกัดก่อน</strong> เพื่อพิจารณาถึงประโยชน์ของประเทศ การดูแลความเสี่ยง และผลกระทบต่อระบบในภาพรวม ก่อนการให้บริการในวงกว้างต่อไป  </p></li><li><p><strong>ให้กลุ่ม ธพ. จำกัดความเสี่ยงจากความเชื่อมโยงที่อาจเกิดต่อ ธพ. เพื่อให้การดำเนินงานในธุรกิจใหม่ ๆ ของกลุ่ม ธพ. ไม่กระทบต่อผู้ฝากเงินและระบบการเงิน</strong> โดยยังไม่อนุญาตให้ ธพ. ประกอบธุรกิจ DA ได้โดยตรง กลุ่ม ธพ. มีโครงสร้างกรรมการที่ไม่มีการขัดกันของผลประโยชน์ มีเงินกองทุนเพียงพอรองรับความเสี่ยงใหม่ ๆ และ ธพ. มีระบบงานต่าง ๆ แยกออกจากธุรกิจที่มีความเสี่ยง</p></li></ul><p>นอกจากนี้ กลุ่ม ธพ. ในฐานะที่เป็นกลุ่มธุรกิจที่ถูกกำกับดูแลอย่างเข้มข้น ได้รับความไว้วางใจจากสาธารณชน และสามารถขยายตลาดสำหรับบริการใหม่ ๆ ได้เร็วจากฐานลูกค้าที่กว้างและหลากหลาย ซึ่งรวมถึงประชาชนกลุ่มเปราะบางด้วยนั้น จะต้องให้ความสำคัญกับการคุ้มครองผู้ใช้บริการ การแนะนำผลิตภัณฑ์ใหม่ ๆ โดยเฉพาะ DA ที่มีความเสี่ยงสูงจึงต้องทำอย่างระมัดระวัง พิจารณาถึงความรู้ทางการลงทุนและความสามารถในการรับความเสี่ยงของลูกค้าด้วย</p><p>ธปท. เชื่อว่าการปรับเกณฑ์ดังกล่าว จะเอื้อให้ธุรกิจในภาคการเงินสามารถปรับตัวได้เท่าทันการเปลี่ยนแปลงของเทคโนโลยี สามารถดำเนินธุรกิจให้เติบโตได้อย่างยั่งยืน ระบบการเงินได้รับประโยชน์จากการแข่งขัน เกิดการพัฒนาบริการให้มีประสิทธิภาพ เพิ่มการเข้าถึงบริการทางการเงินของประชาชน และทำให้ธุรกิจ DA ในประเทศมีมาตรฐานการบริการที่เป็นที่ยอมรับ ภายใต้การบริหารความเสี่ยงที่ดี ผู้บริโภคได้รับการคุ้มครองอย่างเหมาะสม ซึ่งสอดคล้องกับผลลัพธ์ที่คาดหวัง รวมทั้งผลการรับฟังความคิดเห็นต่อแนวนโยบาย Financial Landscape</p><p>ทั้งนี้ ธปท. จะออกร่างหลักเกณฑ์เพื่อรับฟังความเห็นบน BOT website ก่อนที่จะออกประกาศหลักเกณฑ์ที่เกี่ยวข้องภายในครึ่งแรกของปี 2565</p><p>ธนาคารแห่งประเทศไทย<br/>
<!-- -->23 มีนาคม 2565</p><p>ข้อมูลเพิ่มเติม: ฝ่ายนโยบายและกำกับสถาบันการเงิน 1<br/>
<!-- -->โทรศัพท์: <a href="tel:022835843">0 2283 5843</a>, <a href="tel:022835882">0 2283 5882</a><br/>
<!-- -->อีเมล: <a href="mailto:SOB-RPD1@bot.or.th">SOB-RPD1@bot.or.th</a></p><p><a href="https://www.bot.or.th/Thai/PressandSpeeches/Press/2022/Pages/n1465.aspx">เว็บไซต์ ข่าว ธปท.</a></p>]]></content>
    </entry>
    <entry>
        <title type="html"><![CDATA[งานเสวนา BOT Financial Landscape Consultation Session: เปิดมุมมองภูมิทัศน์ใหม่ภาคการเงินไทย]]></title>
        <id>/2022/02/24/consultation-session</id>
        <link href="https://botx.github.io/landscape/news/2022/02/24/consultation-session"/>
        <updated>2022-02-24T00:00:00.000Z</updated>
        <summary type="html"><![CDATA[ห้องภัทรรวมใจ อาคาร 2 ชั้น 2 ธนาคารแห่งประเทศไทย]]></summary>
        <content type="html"><![CDATA[<blockquote><p>ห้องภัทรรวมใจ อาคาร 2 ชั้น 2 ธนาคารแห่งประเทศไทย</p></blockquote><div class="videoWrapper"><iframe width="560" height="315" src="https://www.youtube.com/embed/NAqAzTzyUZY" title="YouTube video player" frameBorder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen=""></iframe></div><h2>กำหนดการ</h2><table class="noBorder alignTop"><tbody><tr><td width="120">14:00–14:10</td><td><p><strong>กล่าวต้อนรับ และเปิดงานเสวนา</strong></p><p>รณดล นุ่มนนท์<br/><em>รองผู้ว่าการ ด้านเสถียรภาพสถาบันการเงิน ธนาคารแห่งประเทศไทย</em></p></td></tr><tr><td>14:10–14:20</td><td><p><strong>กล่าวสรุปใจความ และความเห็นที่ได้รับต่อ BOT Financial Landscape Consultation Paper</strong></p><p>วิภาวิน พรหมบุญ<br/><em>ผู้อำนวยการ สายนโยบายสถาบันการเงิน ธนาคารแห่งประเทศไทย</em></p></td></tr><tr><td>14:20–16:10</td><td><p><strong>เสวนาแลกเปลี่ยนความเห็นภูมิทัศน์ใหม่ภาคการเงินไทย และตอบข้อซักถาม</strong></p><p>ผู้ร่วมเสวนา <ul><li>ขัตติยา อินทรวิชัย<br/><em>ประธานเจ้าหน้าที่บริหาร ธนาคารกสิกรไทย</em></li><li>วิศิษฐ์ ลิ้มลือชา<br/><em>รองประธานกรรมการหอการค้าไทย</em></li><li>สันติธาร เสถียรไทย<br/><em>ประธานทีมเศรษฐกิจ และกรรมการผู้จัดการใหญ่ บริษัท SEA Group</em></li><li>เมธินี จงสฤษดิ์หวัง<br/><em>Thailand Country Consulting Leader and Executive Director บริษัท Deloitte Consulting</em></li></ul></p><p>ผู้ดำเนินการเสวนา <ul><li>นครินทร์ วนกิจไพบูลย์<br/><em>ประธานเจ้าหน้าที่บริหาร และบรรณาธิการบริหาร สำนักข่าวออนไลน์ The Standard</em></li></ul></p></td></tr><tr><td>16:10–16:20</td><td><p><strong>สรุปสาระสำคัญ</strong></p>รุ่ง มัลลิกะมาส<br/><em>ผู้ช่วยผู้ว่าการ สายนโยบายสถาบันการเงิน ธนาคารแห่งประเทศไทย</em></td></tr></tbody></table>]]></content>
    </entry>
    <entry>
        <title type="html"><![CDATA[ชมงานแถลงข่าวย้อนหลัง]]></title>
        <id>/2022/02/02/recordings</id>
        <link href="https://botx.github.io/landscape/news/2022/02/02/recordings"/>
        <updated>2022-02-02T00:00:00.000Z</updated>
        <summary type="html"><![CDATA[รับชมงานแถลงข่าวเปิดรับฟังแนวนโยบาย ภูมิทัศน์ใหม่ภาคการเงินไทยเพื่อเศรษฐกิจดิจิทัลและการเติบโตอย่างยั่งยืน ที่จัดขึ้นเมื่อวันที่ 1 กุมภาพันธ์ 2565 ทั้งช่วงเปิดงาน และช่วงเสวนา]]></summary>
        <content type="html"><![CDATA[<p>รับชมงาน<a href="./2022-02-01-press.md">แถลงข่าวเปิดรับฟังแนวนโยบาย ภูมิทัศน์ใหม่ภาคการเงินไทยเพื่อเศรษฐกิจดิจิทัลและการเติบโตอย่างยั่งยืน</a> ที่จัดขึ้นเมื่อวันที่ 1 กุมภาพันธ์ 2565 ทั้งช่วงเปิดงาน และช่วงเสวนา</p><h2>ช่วงเปิดงาน</h2><p>โดย ดร.เศรษฐพุฒิ สุทธิวาทนฤพุฒิ ผู้ว่าการธนาคารแห่งประเทศไทย</p><div class="videoWrapper"><iframe width="560" height="315" src="https://www.youtube.com/embed/M1g1CefUtkU" title="YouTube video player" frameBorder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen=""></iframe></div><p><a href="https://www.bot.or.th/Thai/PressandSpeeches/Press/News2565/n0665t_01.pdf">เอกสารประกอบการกล่าวเปิด</a></p><h2>ช่วงเสวนา</h2><p>โดย ดร.เศรษฐพุฒิ สุทธิวาทนฤพุฒิ  โดย ดร.รุ่ง มัลลิกะมาส ผู้ช่วยผู้ว่าการ สายนโยบายสถาบันการเงิน และ ดร.วิภาวิน พรหมบุญ ผู้อำนวยการ สายนโยบายสถาบันการเงิน</p><div class="videoWrapper"><iframe width="560" height="315" src="https://www.youtube.com/embed/wadndqFAQ9o" title="YouTube video player" frameBorder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen=""></iframe></div><p><a href="https://www.bot.or.th/Thai/PressandSpeeches/Press/News2565/n0665t_02.pdf">เอกสารประกอบช่วงเสวนา</a></p>]]></content>
    </entry>
    <entry>
        <title type="html"><![CDATA[แถลงข่าวการเปิดรับฟังความคิดเห็น]]></title>
        <id>/2022/02/01/press</id>
        <link href="https://botx.github.io/landscape/news/2022/02/01/press"/>
        <updated>2022-02-01T00:00:00.000Z</updated>
        <summary type="html"><![CDATA[ธปท. เปิดรับฟังความคิดเห็นต่อแนวนโยบายภูมิทัศน์ใหม่ภาคการเงินไทยเพื่อเศรษฐกิจดิจิทัลและการเติบโตอย่างยั่งยืน]]></summary>
        <content type="html"><![CDATA[<p><img src="/img/news/press.jpg"/></p><p><strong>ธปท. เปิดรับฟังความคิดเห็นต่อแนวนโยบายภูมิทัศน์ใหม่ภาคการเงินไทยเพื่อเศรษฐกิจดิจิทัลและการเติบโตอย่างยั่งยืน</strong></p><p>กระแสการเปลี่ยนแปลงของโลก ทั้งเรื่องดิจิทัลและความยั่งยืนโดยเฉพาะด้านสิ่งแวดล้อมเกิดขึ้นเร็วและรุนแรงขึ้น ส่งผลต่อทุกภาคส่วนรวมถึงภาคการเงินด้วย ธนาคารแห่งประเทศไทย (ธปท.) ตระหนักถึงความสำคัญของกระแสการเปลี่ยนแปลงดังกล่าว ที่จะเป็นทั้งโอกาสในการพัฒนาบริการทางการเงิน และความเสี่ยงที่จะกระทบเสถียรภาพระบบการเงิน รวมทั้งอาจซ้ำเติมปัญหาความเหลื่อมล้ำให้รุนแรงขึ้นได้ หากผู้ที่เกี่ยวข้องไม่สามารถปรับตัวรองรับกับการเปลี่ยนแปลงได้อย่างทันการณ์  </p><p>เพื่อเตรียมความพร้อมรองรับการเปลี่ยนแปลง ธปท. จึงได้จัดทำแนวนโยบายภูมิทัศน์ใหม่ภาคการเงินไทยเพื่อเศรษฐกิจดิจิทัลและการเติบโตอย่างยั่งยืน (consultation paper) โดยมีวัตถุประสงค์เพื่อสื่อสารหลักการและทิศทางที่ ธปท. อยากเห็นบนพื้นฐานของความสมดุลระหว่างการสนับสนุนนวัตกรรมกับการบริหารความเสี่ยงได้อย่างเหมาะสม รวมทั้งให้มีความยืดหยุ่นเพื่อให้สามารถปรับเปลี่ยนให้เหมาะสมกับสถานการณ์ที่อาจเปลี่ยนแปลงเร็ว โดยเปิดรับฟังความเห็นจากทุกภาคส่วนเพื่อให้ทิศทางและแนวนโยบายการปรับภูมิทัศน์ภาคการเงินไทยตอบโจทย์ความต้องการของแต่ละภาคส่วนได้เหมาะสมและเป็นรูปธรรม  </p><p>ทั้งนี้ ธปท. มุ่งหวังให้ภาคการเงิน (1) ใช้เทคโนโลยีเพื่อพัฒนานวัตกรรมและบริการทางการเงินที่ตอบโจทย์ความต้องการของผู้ใช้บริการอย่างทั่วถึงและเป็นธรรม มีการแข่งขันอย่างเท่าเทียม (2) สนับสนุนให้ภาคธุรกิจและครัวเรือนปรับตัวเข้าสู่เศรษฐกิจการเงินดิจิทัลและรับมือกับ ความเสี่ยงด้านสิ่งแวดล้อมได้อย่างยั่งยืน และ (3) สามารถรับมือกับความเสี่ยงสำคัญและความเสี่ยงรูปแบบใหม่ ๆ ได้อย่างเท่าทัน ไม่ส่งผลกระทบต่อไปยังระบบเศรษฐกิจการเงินและผู้บริโภคในวงกว้าง ภายใต้การกำกับดูแลของ ธปท. ที่ยืดหยุ่นขึ้นและไม่สร้างภาระแก่ผู้ให้บริการทางการเงินมากเกินจำเป็น โดยมีทิศทางสำคัญ 3 ด้าน ประกอบด้วย </p><p>การเปิดโอกาสให้ภาคการเงินใช้ประโยชน์จากเทคโนโลยีและข้อมูล ภายใต้หลักการ 3 Open ได้แก่ (1) เปิดให้แข่งขัน (Open Competition) โดยเปิดให้มีธนาคารที่ให้บริการในรูปแบบใหม่บนช่องทางดิจิทัล (virtual bank) และขยายขอบเขตหรือเพิ่มความยืดหยุ่นให้ผู้เล่นเดิม (2) เปิดให้ผู้เล่นต่าง ๆ เข้าถึงโครงสร้างพื้นฐาน (Open Infrastructure) ได้อย่างเท่าเทียมมากขึ้นเช่น ระบบการชำระเงิน การใช้สกุลเงินดิจิทัลสำหรับประชาชนที่ออกโดยธนาคารกลาง (Retail CBDC) และกลไกการค้ำประกันความเสี่ยงที่รองรับความต้องการเงินทุนหลากหลายรูปแบบ และ (3) เปิดให้มีการใช้ประโยชน์จากข้อมูล (Open Data) โดยจะผลักดันให้มีกลไกที่ผู้ใช้บริการสามารถส่งข้อมูลของตนที่อยู่กับผู้ให้บริการแต่ละแห่งไปยังผู้ให้บริการรายอื่นได้สะดวกมากขึ้นเป็นลำดับ ภายใต้นโยบาย open banking และการเชื่อมต่อฐานข้อมูลของภาคการเงินกับแหล่งอื่นเพื่อประโยชน์ในการวิเคราะห์และพัฒนาบริการทางการเงิน   </p><p>การเปลี่ยนผ่านสู่โลกใหม่ได้อย่างยั่งยืน โดย (1) ให้ภาคการเงินประเมินความเสี่ยงด้านสิ่งแวดล้อมในการดำเนินธุรกิจอย่างจริงจัง และสนับสนุนการปรับตัวของภาคธุรกิจในช่วงเปลี่ยนผ่าน โดยไม่ให้ส่งผลกระทบเชิงลบในวงกว้าง และ (2) ช่วยให้ภาคครัวเรือนสามารถอยู่รอดและปรับตัวในโลกใหม่ได้ ด้วยการยกระดับการส่งเสริมทักษะด้านการเงินดิจิทัล ควบคู่ไปกับการป้องกันและแก้ไขปัญหาหนี้สิน เช่น กำกับดูแลการปล่อยสินเชื่อรายย่อยให้เหมาะกับความสามารถในการชำระหนี้ของลูกหนี้เพื่อป้องกันการก่อหนี้เกินตัว และผลักดันกลไกแก้หนี้อย่างครบวงจรสำหรับคนที่มีหนี้สินล้นพ้นตัว  </p><p>การกำกับดูแลอย่างยืดหยุ่นและเท่าทันความเสี่ยงรูปแบบใหม่ โดยคำนึงถึงสมดุลระหว่างบทบาทของ ธปท. ในการส่งเสริมนวัตกรรมและการกำกับดูแลความเสี่ยงที่จะส่งผลกระทบต่อเสถียรภาพระบบเศรษฐกิจการเงิน ผ่าน (1) การกำกับดูแลผู้ให้บริการตามลักษณะความเสี่ยงและความซับซ้อนของบริการทางการเงิน (2) การทบทวนเกณฑ์ไม่ให้เป็นอุปสรรคและสร้างภาระต้นทุนที่เกินจำเป็นแก่ผู้ให้บริการ และ (3) การกำกับดูแลผู้ให้บริการให้เท่าทันความเสี่ยงใหม่ที่สำคัญ เช่น ความเสี่ยงจากการนำเทคโนโลยีมาใช้ในภาคการเงิน และการกำกับดูแล non-bank ที่มีบทบาทมากขึ้น </p><p>ธปท. หวังว่าการปรับภูมิทัศน์ภาคการเงินตามทิศทางข้างต้น จะทำให้ภาคการเงินสามารถใช้ประโยชน์จากเทคโนโลยีในการพัฒนาบริการทางการเงิน บริหารความเสี่ยงได้อย่างเท่าทัน และรับมือกับสิ่งไม่คาดคิดรวมถึงผลกระทบจากความเสี่ยงด้านสิ่งแวดล้อมได้อย่างมีประสิทธิภาพ ซึ่งจะส่งผล ให้ผู้ใช้บริการทางการเงินสามารถได้รับบริการที่ตอบโจทย์ และได้รับความคุ้มครองอย่างเป็นธรรม ภาคครัวเรือนมีความรู้และพร้อมปรับตัวเข้าสู่โลกดิจิทัล เข้าถึงบริการทางการเงินได้อย่างเหมาะสม ไม่ก่อหนี้เกินตัว ขณะที่กลุ่มที่มีหนี้สินล้นพ้นตัวได้รับการแก้ไขปัญหาและไปต่อได้ ส่วนภาคธุรกิจมีแรงจูงใจและได้รับเงินทุนเพียงพอเพื่อปรับตัวไปสู่เศรษฐกิจดิจิทัลและเศรษฐกิจที่เป็นมิตรต่อสิ่งแวดล้อมได้อย่างราบรื่น  </p><p>ทั้งนี้ เพื่อให้ทิศทางและแนวนโยบายตอบโจทย์ความต้องการของแต่ละภาคส่วนได้อย่างเหมาะสมและเป็นรูปธรรม ธปท. จึงขอรับฟังความคิดเห็นและข้อเสนอแนะจากสาธารณชน ตั้งแต่วันที่ 1–28 กุมภาพันธ์ 2565 ผ่านทางเว็บไซต์ <a href="http://www.bot.or.th/landscape">www.bot.or.th/landscape</a> หรืออีเมล <a href="mailto:finlandscape@bot.or.th">finlandscape@bot.or.th</a> โดย ธปท. จะสรุปประเด็นความเห็นและข้อเสนอแนะเพื่อนำไปปรับปรุงแนวนโยบายการปรับภูมิทัศน์ภาคการเงินไทยต่อไป</p><p>ธนาคารแห่งประเทศไทย<br/>
<!-- -->1 กุมภาพันธ์ 2565</p><p>ข้อมูลเพิ่มเติม: ทีม Financial Landscape<br/>
<!-- -->โทรศัพท์: <a href="tel:022836684">0 2283 6684</a> / <a href="tel:022835865">0 2283 5865</a><br/>
<!-- -->อีเมล: <a href="mailto:finlandscape@bot.or.th">finlandscape@bot.or.th</a></p><p><a href="https://www.bot.or.th/Thai/PressandSpeeches/Press/2022/Pages/n0665.aspx">เว็บไซต์ ข่าว ธปท.</a></p>]]></content>
    </entry>
    <entry>
        <title type="html"><![CDATA[คำถาม-คำตอบ]]></title>
        <id>/2022/02/01/qa</id>
        <link href="https://botx.github.io/landscape/news/2022/02/01/qa"/>
        <updated>2022-02-01T00:00:00.000Z</updated>
        <summary type="html"><![CDATA[รวบรวมคำถาม-คำตอบเกี่ยวกับเอกสารรับฟังความคิดเห็น]]></summary>
        <content type="html"><![CDATA[<p><img src="/img/news/qa.jpg"/></p><p>รวบรวมคำถาม-คำตอบเกี่ยวกับเอกสารรับฟังความคิดเห็น</p><details><summary>วัตถุประสงค์ของการจัดทำ Financial Landscape Consultation Paper คืออะไร และแตกต่างจากแผนพัฒนาระบบสถาบันการเงิน (Financial Sector Master Plan) อย่างไร</summary><p>วัตถุประสงค์ คือ สื่อสารหลักการ (สิ่งที่ ธปท. อยากเห็น และไม่อยากเห็น) และทิศทางสำคัญของนโยบายการปรับภูมิทัศน์ภาคการเงินไทยเพื่อรับมือกับการเปลี่ยนแปลงในอนาคตของ ธปท. เพื่อให้ภาคการเงินและภาคธุรกิจสามารถวางแผนปรับตัวไปด้วยกันได้อย่างทันการณ์ โดยบางเรื่องยังเป็นแนวคิดเบื้องต้นที่จะขอรับฟังความเห็นและข้อเสนอแนะเพื่อนำไปปรับให้เหมาะสมต่อไป </p><p>แนวนโยบายการปรับภูมิทัศน์ภาคการเงินฉบับนี้ ต่างจากแผนพัฒนาระบบสถาบันการเงินที่เคยมีในอดีต ใน 3 มิติ โดยฉบับนี้</p><ol><li>เป็นการสื่อสารแนวคิดและหลักการที่เพิ่มความชัดเจนและให้ตัวอย่างแผนงานที่เป็นรูปธรรม</li><li>เพิ่มส่วนของการรับฟังความเห็นและข้อเสนอแนะจากสาธารณชนและผู้เกี่ยวข้อง เพื่อนำไปปรับปรุงแนวนโยบายให้ตอบโจทย์ความต้องการของแต่ละภาคส่วนได้อย่างเหมาะสม และ</li><li>ธปท. จะสามารถทบทวนและปรับทิศทางของแนวนโยบายให้เหมาะสมกับสถานการณ์ที่เปลี่ยนแปลงเร็วขึ้นได้ตลอด ขณะที่แผนฯ เดิมได้จัดทำภายใต้สภาพแวดล้อมที่ไม่ได้เปลี่ยนแปลงเร็วนัก จึงกำหนดระยะเวลาการดำเนินการตามแผน 5 ปีและทบทวนปีละครั้ง  </li></ol></details><details><summary>ธปท. จะมีแผนดำเนินการต่อไปอย่างไร และแผนงานจะเสร็จภายในเมื่อไร</summary><p>ธปท. เปิดรับฟังความคิดเห็นจากสาธารณชนและผู้เกี่ยวข้อง ตั้งแต่วันที่ 1–28 กุมภาพันธ์ 2565 ผ่านเว็บไซต์นี้ หรืออีเมล <a href="mailto:finlandscape@bot.or.th">finlandscape@bot.or.th</a> เพื่อนำมาปรับปรุงแนวนโยบายต่อไป</p><p>สำหรับแนวนโยบาย financial landscape ในภาพใหญ่ที่ปรับหลังนำความเห็นข้างต้นมาพิจารณาแล้ว ธปท. จะดำเนินการ ดังนี้</p><ol><li>สื่อสารแนวนโยบายในรายละเอียดของด้านต่าง ๆ เพิ่มเติม เพื่อสร้างความชัดเจน   </li><li>กำหนดแนวทางการผลักดันเรื่องที่มีความชัดเจนแล้วให้เกิดผลโดยเร็ว เช่น  <ul><li>กำหนดหลักเกณฑ์การขออนุญาตจัดตั้ง virtual bank   </li><li>ร่วมกับสมาคม ธพ. ทบทวนเกณฑ์ที่เป็นอุปสรรคต่อการปรับตัวและการแข่งขันของผู้ให้บริการทางการเงินให้สามารถพัฒนาบริการทางการเงินที่ตอบโจทย์ลูกค้าได้ดีขึ้น </li></ul></li></ol></details><details><summary>ประชาชนจะได้ประโยชน์อะไรจากการปรับภูมิทัศน์ภาคการเงินไทยในครั้งนี้</summary><ul><li>ประชาชนสามารถเลือกใช้และเข้าถึงบริการทางการเงินที่ตอบโจทย์ความต้องการได้ดีขึ้น อาทิ<ol><li>ได้รับบริการชำระเงินที่สะดวกและมีต้นทุนที่เหมาะสม ผ่านการทำธุรกรรมดิจิทัลแบบครบวงจร เช่น ช่องทาง e-commerce และโทรศัพท์มือถือ (mobile banking)</li><li>มีทางเลือกในการรับบริการจากผู้ให้บริการที่หลากหลายขึ้น เพื่อให้ได้ต้นทุนที่เหมาะสมและบริการที่ตอบโจทย์ และ</li><li>สามารถนำข้อมูลจากการทำธุรกรรมบนช่องทางดิจิทัล (digital footprint) ไปต่อยอดบริการทางการเงินอื่น ๆ เช่น ใช้ประกอบการขอสินเชื่อ เพื่อให้ได้รับบริการที่ตรงความต้องการ และถูกคิดอัตราดอกเบี้ยที่ตรงกับความเสี่ยง (risk-based pricing) มากขึ้น รวมทั้งช่วยให้ SMEs และครัวเรือนที่มีศักยภาพแต่ติดข้อจำกัด เช่น มีประวัติทางการเงินไม่มากพอ มีโอกาสเข้าถึงแหล่งเงินทุนในระบบได้อย่างเหมาะสม </li></ol></li><li>ครัวเรือนกลุ่มที่มีหนี้สินล้นพ้นตัวมีโอกาสที่จะบริหารจัดการหนี้สินและอยู่รอดได้อย่างยั่งยืน ส่วนกลุ่มที่ยังไม่พร้อม จะได้รับการเสริมความรู้และทักษะทางการเงินและการเงินดิจิทัล รวมถึงจะมีช่องทางให้บริการชำระเงินด้วยเงินสดที่มีประสิทธิภาพ </li></ul></details><details><summary>ถ้าสถานการณ์ในอนาคตเปลี่ยนจากที่ ธปท. มองไว้ ธปท. จะทำอย่างไร</summary><p>การจัดทำแนวนโยบายการปรับภูมิทัศน์ภาคการเงินไทยที่สื่อสารถึงหลักการและทิศทางนโยบายสำคัญในภาพใหญ่นี้ ถูกออกแบบให้สามารถทบทวนและปรับเปลี่ยนให้เหมาะสมกับสถานการณ์ได้ รวมทั้งในแต่ละทิศทางนโยบายสำคัญของการปรับภูมิทัศน์ฯ ก็จะทยอยมีแนวนโยบายและสิ่งที่จะดำเนินการออกมาในรายละเอียด ซึ่งจะช่วยเพิ่มความยืดหยุ่นในการปรับเปลี่ยน รวมทั้งมีความคล่องตัวในการขับเคลื่อนมากขึ้นเช่นกัน </p><p>ดังนั้น หากสถานการณ์ในอนาคตเปลี่ยนไปจากที่ ธปท. มองไว้ จึงสามารถพิจารณาทบทวนและปรับทิศทางนโยบาย และ/หรือ การดำเนินการและแผนงานให้เหมาะสมกับสถานการณ์ได้ ซึ่ง ธปท. จะหารือและสื่อสารให้ผู้เกี่ยวข้องและสาธารณชนรับทราบต่อไป </p></details><details><summary>ธปท. ตั้งใจจะรับฟังความคิดเห็นจากกลุ่มไหนเป็นพิเศษอีกหรือไม่</summary><p>ธปท. เปิดรับฟังความคิดเห็นและข้อเสนอแนะจากทุกภาคส่วน เพื่อนำมาปรับปรุงแนวนโยบายการปรับภูมิทัศน์ภาคการเงินไทยให้ตอบโจทย์ความต้องการของแต่ละภาคส่วนได้อย่างเหมาะสมและเป็นรูปธรรมต่อไป</p></details><details><summary>หน่วยงานกำกับดูแลภาคการเงินอื่น ๆ ได้ร่วมกำหนดแนวนโยบายการปรับภูมิทัศน์ภาคการเงินนี้ด้วยหรือไม่</summary><p>ธปท. ได้หารือกับหน่วยงานกำกับดูแลภาคการเงินอื่น เกี่ยวกับทิศทางและการผลักดันนโยบายภาคการเงินที่เกี่ยวข้องร่วมกันอย่างต่อเนื่อง   </p><p>สำหรับแนวนโยบายการปรับภูมิทัศน์ภาคการเงินไทยครั้งนี้ ธปท. ได้หารือและรับฟังประเด็นในเบื้องต้นกับหน่วยงานกำกับดูแลที่เกี่ยวข้อง เช่น ก.ล.ต. คปภ. สศค. สพธอ. ในช่วงการยกร่าง และได้นำเสนอร่างแนวนโยบายฯ เพื่อรับฟังความเห็นจากคณะกรรมการนโยบายชุดต่าง ๆ ซึ่งมีผู้บริหารระดับสูงสุดจากหน่วยงานกำกับดูแลที่เกี่ยวข้องเป็นกรรมการ ก่อนออกแนวนโยบายฯ เพื่อรับฟังความเห็นจากสาธารณชน</p></details><details><summary>การกำกับดูแลที่ยืดหยุ่นขึ้นหมายถึงอะไรบ้าง</summary><ul><li>กำกับดูแลผู้ให้บริการแต่ละประเภทแตกต่างกัน ตามลักษณะ ความเสี่ยง และความซับซ้อนของบริการทางการเงิน เพื่อไม่สร้างภาระแก่ผู้ให้บริการโดยไม่จำเป็น </li><li>ทบทวนกฎเกณฑ์ที่เป็นอุปสรรคต่อการปรับตัวของผู้ให้บริการทางการเงินและช่วยให้เกิดการแข่งขันเพื่อพัฒนานวัตกรรมหรือให้บริการที่ตอบโจทย์ลูกค้าได้ดีขึ้น อาทิ <ul><li>กำหนดเพดานอัตราดอกเบี้ยเงินให้สินเชื่อที่เหมาะสมกับความเสี่ยงของผู้กู้ (risk-based pricing)  </li><li>ปรับปรุงกระบวนการเข้าร่วมทดสอบและพัฒนานวัตกรรมที่นำเทคโนโลยีใหม่มาสนับสนุนการให้บริการทางการเงิน (regulatory sandbox) ให้ชัดเจน รวดเร็ว และลดภาระของผู้เข้าทดสอบ</li><li>ยกเลิกเพดานการลงทุนใน FinTech ที่ไม่รวมสินทรัพย์ดิจิทัลของบริษัทในกลุ่มธุรกิจการเงินของธนาคารพาณิชย์ และขยายให้ผู้ให้บริการทางการเงินที่ไม่ใช่สถาบันการเงิน (non-bank FIs) ทำธุรกิจได้หลากหลายขึ้น </li></ul></li></ul></details><details><summary>ในโลกทางการเงินใหม่ สิ่งที่แบงก์ชาติอยากเห็น และไม่อยากเห็น มีอะไรบ้าง</summary><ul><li><p><strong>อยากเห็น</strong>ผู้ให้บริการทางการเงินสามารถดำเนินธุรกิจคล่องตัว แข่งขันได้อย่างเท่าเทียม จากการใช้เทคโนโลยีและข้อมูลสร้างนวัตกรรมทางการเงินในการตอบโจทย์ของลูกค้าแต่ละกลุ่มได้อย่างเหมาะสม ผู้ใช้บริการมีโอกาสและอิสระในการเลือกใช้บริการที่ตรงความต้องการ สามารถเข้าถึงบริการทางการเงินในระบบได้มากขึ้น และด้วยต้นทุนที่เหมาะสมตามระดับความเสี่ยง  </p></li><li><p><strong>ไม่อยากเห็น</strong>การเปิดรับเทคโนโลยีที่จะส่งผลกระทบต่อผู้ฝากเงินและประชาชนใน
วงกว้าง ธุรกิจปรับตัวไม่ทันและยังมีกิจกรรมที่ไม่เป็นมิตรกับสิ่งแวดล้อม ประชาชนมีหนี้สินล้นพ้นตัวและไม่สามารถปรับตัวเข้าสู่โลกการเงินดิจิทัลได้</p></li></ul></details><details><summary>โลกทางการเงินใหม่ จะเป็นทั้งโอกาสและความเสี่ยง ส่งผลกระทบต่อหลายภาคส่วน ในแง่ของความเสี่ยงมีอะไรที่แบงก์ชาติกังวลบ้าง</summary><ul><li>ความเสี่ยงรูปแบบใหม่จากผู้ให้บริการที่มีความหลากหลายมากขึ้น แต่ยังไม่ถูกกำกับดูแลตามระดับความเสี่ยงของตนที่มีต่อระบบการเงิน  </li><li>ความเสี่ยงจากการใช้เทคโนโลยีในภาคการเงิน เช่น ความเสี่ยงด้าน IT/ภัยไซเบอร์ ข้อมูลรั่วไหล และการหลอกลวง (fraud) ที่อาจกระทบต่อทั้งผู้ให้บริการทางการเงินทั้งธนาคารพาณิชย์และ non-bank รวมทั้งผู้ใช้บริการ และการใช้สินทรัพย์ดิจิทัลเพื่อชำระค่าสินค้าและบริการในวงกว้างแทนเงินบาท ที่จะเป็นความเสี่ยงต่อประชาชนและร้านค้าจากราคาที่ผันผวน ความเสี่ยงที่อาจถูก hack หรือใช้เป็นช่องทางฟอกเงิน และอาจส่งผลกระทบต่อเสถียรภาพระบบการชำระเงินและเสถียรภาพด้านการเงินในภาพรวม </li></ul></details><details><summary>บทบาทหน้าที่ของแบงก์ชาติ จะเปลี่ยนไปจากเดิมที่เน้นดูแลเสถียรภาพระบบการเงินหรือไม่</summary><p>หน้าที่และพันธกิจของ ธปท. ยังเป็นการดูแลเสถียรภาพระบบการเงินให้แข็งแรงทนทาน แต่ปรับวิธีการให้เหมาะสมกับบริบทที่เปลี่ยนแปลงอย่างรวดเร็ว เพิ่มความยืดหยุ่นด้วยการสร้างสมดุลให้เหมาะสมระหว่างการส่งเสริมนวัตกรรมและการบริหารความเสี่ยงที่อาจจะตามมา</p></details>]]></content>
    </entry>
    <entry>
        <title type="html"><![CDATA[22 คำตอบที่จะทำให้คุณเข้าใจอนาคตเศรษฐกิจการเงินไทย]]></title>
        <id>/2022/02/01/summary</id>
        <link href="https://botx.github.io/landscape/news/2022/02/01/summary"/>
        <updated>2022-02-01T00:00:00.000Z</updated>
        <summary type="html"><![CDATA[สรุปจากรายงาน “ภูมิทัศน์ใหม่ภาคการเงินไทยเพื่อเศรษฐกิจดิจิทัลและการเติบโตอย่างยั่งยืน”]]></summary>
    </entry>
</feed>